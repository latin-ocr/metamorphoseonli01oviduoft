METAMORPHOSEON 1 19

nec renovatus ager gravidis canebat aristis ; 110
flumina iam lactiS‚ iam flumina nectaris ibant,
flavaque de viridi stillabant ilice mella.

Postquam, Saturno tenebrosa in Tartara misso.
sub Iove mundus erat, subiit argentea proleS.
auro deterior, fulvo pretiosior aere. ιι 5
Iuppiter antiqui contraxit tempora veris
perque hiemes aestusque et inaequales autumnos
et breve ver spatiis exegit quattuor annum.
tum primum siccis :ic-1· fervoribus ustus
canduit, et ventis glacies adstricta pependit : 120
tum primum subiere domus (domus antra fuerunt
et. densi frutices et vinctae cortice virgae) ;
semina tum primum longis Cerealia sulcis
obruta sunt, pressique iugo gemuere iuvenci.

Tertia post illam suecessit aenea proles, 125
saevior ingeniis et ad horrida promptior arma.
non seelerata tamen. de duro est ultima ferro.
protinus inrupit venae peioris in aevum
omne nefas: fugere pudor verumque fidesque.
in quorum subiere locum fraudesque dolique ι 30
insidiaeque et vis et amor sceleratus habendi.
vela dabant ventis, nee adhuc bene noverat illos
navita ; quaeque diu steterant in montibus altis,
fluctibus ignotis insultavere carinae.
communemque prius ceu lumina solis et auras 135
cautus humum longo signavit limite mensor.
nec tantum segetes alimentaque debita dives
poscebatur humus, sed itum est in viscera terrae.
quasque recondiderat Stygiisque admoverat umbris,

c 2

